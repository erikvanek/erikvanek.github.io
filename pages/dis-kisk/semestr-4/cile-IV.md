---
title: 'Reflexe studijních cílů 4. semestru'
date: 2025-06-15
layout: dis-kisk.njk
hideNavigation: true
tags: ['dis', 'semestr4']
permalink: /{{page.fileSlug}}/
---

Cíle cíle cíle! Ty prostě potřebujem. Ať víme kam jdem a [kam směřujem](https://www.youtube.com/watch?v=_2o2nXO5PIQ&ab_channel=elaq23net){target="_blank"}. Jak mi je šlo plnit v [1.](/cile-I), v [2.](/cile-II) a [3.](/cile-III) semestru?

Na začátku semestru jsem si stanovil dva konkrétní vzdělávací cíle: **prohloubit facilitační dovednosti** a **zlepšit schopnost "prodávat design"**. Retrospektivně můžu říct, že se oba podařilo naplnit způsobem, který jsem na začátku nečekal.

## Facilitační dovednosti v akci

Největším testem facilitačních schopností bylo **vedení kurzu [Service design workshop](https://is.muni.cz/predmet/phil/jaro2025/ISKM48){target="_blank}** pro studenty. Šlo o mou první zkušenost s kompletním vedením semestru – od koncepce po realizaci. Založil jsem celý kurz na praktických projektech místo frontální výuky. Studenti pracovali v týmech na reálných tématech a já byl spíš v roli kouče než učitele.

Osvědčil se **P2P formát** – peer-to-peer sdílení zkušeností, kde se týmy učily i od sebe navzájem. Z retrospektivní zpětné vazby od studentů vyplynulo, že oceňovali praktičnost kurzu a prostor pro experimentování. Několik z nich mi psalo, že si nástroje začali používat i v práci.

Druhým klíčovým projektem byl [workshop pro tajemnictvo ministerstev](/praxe-IV) na základě našeho výzkumu inovativních týmů ve státní správě. Příprava byla nejdetailnější, kterou jsem kdy dělal. Každá minuta naplánovaná, každý přechod nacvičený. Největší zjištění? **Mezirerzortní spolupráce je možná, když se přípravě setkání věnuje dostatek v kombinaci s kvalitní facilitací.** Sledoval jsem, jak lidé z různých ministerstev začali aktivně spolupracovat a inspirovat se navzájem.

Z facilitační perspektivy to pro mě bylo potvrzení, že **umím číst skupinu a vytvářet bezpečný prostor i v náročném prostředí**. Facilitace není jen o technikách, ale hodně o empatii a schopnosti dát prostor každému hlasu.

## Prodávání designu

Co se týče "prodávání designu", úspěch vidím ve dvou rovinách. Na základě schůzky s nejvyšším státním tajemníkem se mi podařilo **vytvořit prostor a podmínky pro organizaci workshop pro ministerské tajemníky**. Podařilo se nám dostat náš výzkum až k nejvyššímu tajemníkovi pro státní službu a přesvědčit ho, že stojí za to udělat workshop pro vedení ministerstev. To vyžadovalo umět komunikovat hodnotu designerských metod v kontextu, kde nejsou běžné.

Zároveň se mi **v první půlce roku podařilo získat několik zajímavých klientů** pro mé freelance služby. Uvědomil jsem si, že "prodávání designu" není jen o prezentování výstupů, ale hlavně o **umění vysvětlit hodnotu procesu** a důvěru v to, že designerské myšlení může pomoct i v kontextech, kde se na první pohled nehodí.

## Co si odnáším

Hlavní learning tohoto semestru? **Oba cíle se vzájemně posilovaly.** Lepší facilitační dovednosti mi pomohly lépe prezentovat hodnotu designu, a naopak – práce s náročnými stakeholdery mě donutila zlepšit facilitaci.

Zároveň jsem si potvrdil, že **má cenu pracovat na projektech, které mají potenciál skutečně změnit to, jak organizace spolupracují** – ať už jsou to studenti, kteří si odnášejí nové nástroje do praxe, nebo ministerští tajemníci, kteří začnou jinak komunikovat napříč rezorty.