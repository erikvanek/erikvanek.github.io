---
title: 'Reflexe studijních cílů 5. semestru'
date: 2026-01-26
layout: dis-kisk.njk
hideNavigation: true
tags: ['dis', 'semestr5']
permalink: /{{page.fileSlug}}/
---

Cíle cíle cíle! Ty prostě potřebujem. Ať víme kam jdem a [kam směřujem](https://www.youtube.com/watch?v=_2o2nXO5PIQ&ab_channel=elaq23net){target="_blank"}. Jak mi je šlo plnit v [1.](/cile-I), [2.](/cile-II), [3.](/cile-III) a [4.](/cile-IV) semestru?

## Co jsem si stanovil pro celé studium?
- Načerpat kvalitní metodologický základ
- Umět kvalitně zadat uživatelský výzkum
- Obohatit svůj nástrojový aparát
- Zlepšit facilitační dovednosti v dosud neznámých prostředích
- Umět "lépe prodávat" human centered design v dosud nenakloněných prostředích
- Pomáhat organizacím stoupat v design maturity

## Co jsem si stanovil na 5. semestr?
- Zlepšit se v leadershipu a "prodávání" designu v klientské práci
- Transformovat své pracovní workflow směrem k AI-first přístupu

## Jak jsem s tím naložil?

### Leadership a prodávání designu

Největším testem pro mě byl [kurz KISKED19](/praxe-V) – designové myšlení pro úřednictvo. Poprvé jsem koordinoval větší lektorský tým v remote prostředí a zároveň cílil na specifickou cílovou skupinu. Byla to rozhodně nejnáročnější příprava kurzu ze všech tří dosavadních zkušeností.

Klíčový moment přišel v polovině kurzu, kdy po volbách klesla energie skupiny k bodu mrazu a zároveň jsme zjistili, že studující zahlcujeme obsahem. Museli jsme rychle přehodnotit přístup – méně projektové práce, více kreativních workshopů. Tahle schopnost přečíst skupinu a adaptovat se za běhu byla pro mě důležitým leadershipovým momentem.

Na klientské úrovni se mi dařilo posouvat spolupráci s hlavním klientem. Práce na dlouhodobějších projektech mi umožnila víc experimentovat s tím, jak komunikovat hodnotu designových metod a přístupů lidem, kteří je neznají.

### AI-first workflow

Tohle je překvapivě velká část semestru, i když nesouvisí přímo se studiem. Začal jsem systematicky přestavovat své pracovní procesy kolem možností, které nabízí Claude – skills, MCP servery, Cowork. Workflow je teď výrazně více agentní.

Není to jen o zrychlení. Jde o fundamentální změnu v tom, jak přistupuju k řešení problémů. Místo "udělám to sám" je teď výchozí otázka "jak to orchestrovat". To má zajímavé implikace i pro designerskou praxi – nástroje, které používám, mění způsob jakým přemýšlím o problémech.

## Co si odnáším?

Minulý semestr jsem psal, že facilitační dovednosti a prodávání designu se vzájemně posilovaly. Tentokrát bych k tomu přidal třetí prvek – schopnost vést a koordinovat (mentorský) tým. Kurz KISKED19 byl v tomhle ohledu intenzivní učení za pochodu.

Zároveň si uvědomuju, že ta AI transformace workflow není jen technická záležitost. Mění to, jak přemýšlím o své expertize a co vlastně "dělám". Designerská praxe v roce 2026 vypadá jinak než před dvěma lety a tenhle semestr mi dal prostor si to uvědomit a aktivně s tím pracovat.

## Co dál?

Zbývá poslední semestr. Bakalářka. Uvidíme, jak se mi podaří všechny tyhle nově nabyté schopnosti – metodologický základ, facilitace, leadership, AI-first přístup – propojit do něčeho smysluplného.