---
title: 'Reflexe studijních cílů 1. semestru'
date: 2024-02-04
layout: dis-kisk.njk
hideNavigation: true
tags: ['dis', 'semestr1']
permalink: /{{page.fileSlug}}/
---


Cíle cíle cíle! Ty prostě potřebujem. Ať víme kam jdem a [kam směřujem](https://www.youtube.com/watch?v=_2o2nXO5PIQ&ab_channel=elaq23net){target="_blank"}.

Zároveň mi to s nima dlouhodobě zatraceně nejde a je pro mě těžký si je realisticky vytyčovat a pak to všechno svádím na [agile](https://agilemanifesto.org/){target="_blank"}. Beru DIS KISK jako takové bezpečné pískoviště pro to s tím něco dělat. A vlastně si až říkám že by pro mě bylo zajímavý si stanovit nějaký _metacíl_, který by se zabýval prací s cíli.

No nic. Zpátky na zem.

## Co jsem si stanovil pro celé studium?
- Načerpat kvalitní metodologický základ
- Umět kvalitně zadat uživatelský výzkum
- Obohatit svůj nástrojový aparát
- Zlepšit facilitační dovednosti v dosud neznámých prostředích
- Umět "lépe prodávat" human centered design v dosud nenakloněných prostředích
- Pomáhat organizacím stoupat v design maturity
  
## Co jsem si stanovil na 1. semestr?
- Seznámit se s metodologiemi uživatelského výzkumu, které mi umožní v praxi hlouběji porozumět zkoumaným prostředím a problémům

## Jak jsem s tím naložil?
Když se podívám na ten konkrétní cíl pro 1. semestr tak jsem si nějaké nové nástroje vyzkoušel a v již známých se zdokonalil. Asi největší pecka pro mě byla účast na výcviku [motivačních rozhovorů](/motivacni-rozhovory). Jednak protože samotný ten kurz je vynikající. Druhak protože spousta projektů, na kterých teď pracuju a v budoucnosti bych pracovat chtěl, začínají krokem, který bývá zadán zhruba jako _mapování potřeb aktérů_. A motivační rozhovory a nástroje a techniky, které přinášejí, jsou pro tuhle aktivitu skvělou průpravou.

K cíli prvního semestru mě ještě napadá, že je to vlastně super cíl i pro semestr druhý, který se bude týkat uživatelského výzkumu.

Obecně mi přijde, že se mi spíš dařilo se posouvat ve svých globálních studijních cílech. Studium doposud využívám jako způsob jak si rozšiřovat paletu nástrojů pro práci na projektech, které mě aktuálně živí. Čerpaním inspirace a znalostí při studiu tak posouvám svou současnou designerskou praxi.

Jako příklad je možnost pozorovat a inspirovat se cizí facilitátorskou praxí, osahávání si metod a nástrojů, které pro mě byly doposud hůře uchopitelné (např. teorie změny) nebo aktivní naslouchání reflexe a zkušeností spolužáků. To poslední je za mě vlastně jedna ze zatím nejcennějších částí studia - zjišťovat jak na studium reagují ostatní je pro mě vždycky podnětný reality check.

## Co dál?
Jsem zvědavý na to jak mě v oblasti výzkumu nakopne druhý semestr. Pořád tam vnímám velké nedostatky. Budu moc rád když se v půlce 2024 ohlídnu za svým dosavadním posunem a budu moct říct, že se v této oblasti cítím silnější a fundovanější.

Taky jsem si v průběhu semestru přišel na to, že bych se rád trošku zkompetentnil v oblasti digitálního prototypování. Když něco navrhuju tak jdu buď hodně low-fi cestou anebo sednu a tu věc prostě rovnou udělám digitálně třeba když jsem překlápěl a upravoval [webík MPSV](https://www.erikvanek.com/sds-test-II/). Myslím, že kdybych v ten moment šáhnout třeba po Figmě, nejspíš bych na svém záměru strávil o něco míň času.