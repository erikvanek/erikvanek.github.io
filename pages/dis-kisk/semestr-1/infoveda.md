---
title: "Informační věda"
subtitle: "aneb nerdění o LLM a algoritmizaci kvasících procesů"
date: 2024-01-18
layout: dis-kisk.njk
hideNavigation: true
tags: ["dis", "semestr1"]
permalink: /{{page.fileSlug}}/
---

Nejvíc teorie a nerdství jsem si užil v díky Josefu Šlerkovi v Informační vědě. Hodně jsme řešili téma LLM a teoretických základů na kterých podobné technologie stojí. Podobné nástroje jsem doposud vnímal dost na intuitivní bázi a dost na základě doměnek a ne nutně hlubšího vhledu. Přednášky a diskuze mi pomohly se nad vnitřní architekturou a následných možnostech (a omezeních) využití zamyslet a podívat se na problematiku trochu víc do hloubky.

Zároveň pro mě bylo dost zajímavé vnímat a nasávat informace od někoho, kdo je v tématu očividně dost ponořenej a hodně na tepu doby. Nastavilo to zajímavé zrcadlo mému doposud spíš uměřenému postoji k využívání podobných nástrojů.

Zajímavá facka pro mě taky nastala ve chvíli, kdy jsme s Matějem Káninským promýšleli způsoby ukončení předmětu, který spolu budeme v příštím semestru vést. Poměrně radikálně mi vzal z vítr plachet statement, že psát eseje je dneska vlastně dost neefektivní protože to prostě už LLM vyčaruje za pár vteřin. Dost zásadně se tím potom proměňuje přemýšlení nad tím, jak vlastně hodnotit výstupy práce. Zároveň mi někde vzadu v hlavě bliká kontrolka v chlívečku "digital divide" a dokážu si představit, že ten, kdo už teď má náskok a prostředky na tom bude násobně líp než ten, kdo má tu startovní čáru míň výhodnou. V kontextu projektu digitální transformace IQRS to působí poměrně zlověstně.

Zakončím to pozitivně. Nebylo lepšího startu do předmětu než se na konci první přednášky bavit o rozdílech mezi recepty na vaření či kvašení oproti algoritmům. Trošku smutný je, že k podobné metafoře či analogii jsem se za 4 roky studia na informatice předtím nedostal. Tady stačila jedna přednáška. Zábava! 🙌