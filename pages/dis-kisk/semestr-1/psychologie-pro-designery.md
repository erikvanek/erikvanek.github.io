---
title: "Psychologie pro designery"
date: 2024-01-18
layout: dis-kisk-note.njk
hideNavigation: true
tags: ["dis", "semestr1"]
permalink: /{{page.fileSlug}}/
---
Tohle bylo prostě a jednoduše skvělý. Petra Petráková zaslouží neskutečný kudos za poskládání obsahu, který byl krásně a vstřícně napsaný, obsahově nacpaný a zároveň člověk mohl jít jak po povrchu tak i do hloubky dle vlastních potřeb.
Spousta témat pro mě vlastně už byla nějakým způsobem známá a nějak jsem je měl ošahané. Když si je ale člověk procházel v kondenzovanější a ucelenější podobě tak tam šly nacházet velice zajímavé provazby mezi jednotlivými koncepty, nástroji nebo technikami. Napadá mě třeba nenásilná komunikace vs. vyjednávání vs. psychologické bezpečí. Každý koncept je sám o sobě dobře definovaný a sám o sobě obstojí. Zároveň se vzájemně rozvíjí, ovlivňují a hlubší znalost jednoho pomůže při uchopování druhého.
Rád bych vypíchl jednu specifickou věc proč mi kurz přišel tak dobrej. Tím je jazyk, kterým byly napsané učební materiály. Jednak byl teda strašně lidskej. Zároveň ale vycházel z designerského pojmosloví a konceptů a bylo tak strašně příjemný a snadný si jednotlivé koncepty zařadit a představit jak zapadají do standardní designerské praxe. Nemyslím si, že je snadné koncepty z jedné disciplíny předat odborníkům z jiného odvětví. Tady mi přijde, že se to maximálně povedlo a za to dík!
V neposlední řadě jsem díky kurzu narazil na kurz [motivačních rozhovorů](http://motivacnirozhovory.cz/){target="_blank"}, zapsal se do něj a první blok jsem si [velice užil](/motivacni-rozhovory) a nemůžu než doporučit ostatním!