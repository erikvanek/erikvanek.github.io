---
title: 'Jak uvolnit pnutí v průběhu semestru?'
date: 2024-06-29
layout: dis-kisk.njk
hideNavigation: true
tags: ['dis', 'semestr2']
permalink: /{{page.fileSlug}}/
---

## KISK je super!

Jo, za tím si stojím. KISK je super. Ale občas se objeví nějaký _ale_, kterých bylo tento semestr trošku víc, než by pro mě bylo komfortní. Jeden z hlavních důvodů, proč jsem se na KISK minulý rok vrátil bylo očekávání, že díky němu opět poznám super lidi. A to očekávání se mi potvrdilo a jsem za to hodně vděčnej. Jsem ale trošku smutnej z toho, že se když se potkáme, tak mám pocit, že je všechno vlastně strašně na rychlo, pod tlakem a tak nějak podivně neutěšený.

## Chaos není design

Jsem velkej fanda iterací a možná až otravně pořád všude mlátím [agilním manifestem](https://agilemanifesto.org/){target="_blank"}. A přijde mi super, pokud se věci mění v průběhu a na základě rozumných důvodů.

Průběh 2. semestru mi ale přišel poměrně chaotický. Zejména co se týče očekávání od závěrečného setkání. A nemyslím si, že je nutné se hrabat v podrobnostech a ukazovat prsty tím nebo oním směrem.

Když budu trošku konkrétnější tak pro mě je jedna z největších přidaných hodnot toho, že jsem na KISKU zpátky, lidský potenciál, který kolem sebe ten program nabaluje.

Páteřním předmětem 2. semestru byl [kvalitativní výzkum](https://is.muni.cz/predmet/1421/DESB23?lang=cs&obdobi=9124){target="_blank"} s Josefem. Na základě lehké sondáže napříč studentstvem na téma kolik kdo čemu věnoval kapacity mě napadá otázka – proč jsme si to na závěr na tý konferenci neřekli k čemu jsme došli právě tady v tomto páteřním předmětu?

## Praxe II versus kvali výzkum

Já vlastně vím strašně málo o tom, co kdo dělal v rámci tohoto klíčového předmětu. A vlastně mi to přijde jako strašná škoda. Proč jsme si v rámci konference říkali o tom, co jsme řešili v rámci Praxe II, u níž jsem cca od půlky semestru zavnímal, že je pro spoustu lidí "něco navíc" co je potřeba pro kredity splnit? Ten předmět je určitě dobrej nástroj pro to jít blízko hranice svých kapacit. Ale to klíčový se, dle mého názoru, v průběhu semestru dělo úplně někde jinde.

A jelikož jsme vzhledem k časové dotaci konference a její struktuře byli rozdělení do tří paralelních tracků tak si vlastně odnáším dost málo. Odnáším si útržky nadstavby nad projekt, jehož průběh a výsledky. A těžko se mi z těch útržků skládá dohromady něco, co bych si mohl uceleně odnést. 

Bez hlubšího kontextu je pro mě náročný z takového formátu něco hmatetelného odnést. A věřím, že dost podobně to bylo i pro ty, kteří museli sledovat přednášku mou, která byla vlastně taky trošku vytržená z kontextu a zaměřená víc na output než outcome. Je to vážně to, co od takového setkání očekáváme?

## Jak z toho ven?

Nechci být přehnaně přechytralej a kdovíco. Rozumím tomu, že všichni dělají, co můžou. Ale nemůžu se ubránit dojmu, že je šance na to udělat závěrečné setkání příště zase o kus lépe. Níže sepisuju pár konkrétních bodů, které mě k tématu napadají a třeba můžou posloužit jako podnět pro další diskuzi.

### Vejce nebo slepice?
Napětí během semestru bylo dost cítit ve vzduchu. Za mě je vlastně klíčová otázka – __ozývá se studentstvo málo s tím, co je štve anebo dělá KISK pro to, aby potenciální strasti slyšely ty správně uši__?

Na to odpověď nemám a nejspíš bude ležet někde mezi těmato dvěma póly pomysleného spektra. Výsledkem ale je nespokojenost na obou stranách, která se ve výsledku může manifestovat až trochu vyostřenou komunikací. A tomu se, doufám, chceme pokud možno vyhnout.

### Víc zapojit studentstvo v průběhu semestru
Možná trošku kontroverzní bod, ale i tak si jej neodpustím. Tím, že jsem díky [tutorování předmětu](https://is.muni.cz/predmet/1421/DESB43?lang=cs&obdobi=9124){target="_blank"} měl šanci být na nějakých interních poradách tak mi přišlo, že by mohlo dost pomoct kdyby, na nich taky občas byl nějaký zástupce či zástupkyně z každého ročníku v případě potřeby vedení programu. Klidně to může být nějaká rotační role nebo já nevím co. Ale přece se snažíme dělat nějaký participativní design, tak proč tady neudělat tu participaci zase o krok důkladnější?

Podobně by mi dávalo smysl, aby se přípravy závěrečného setkání víc aktivně účastnilo studentstvo. Jak už jsem zmiňoval výš – máme v ročníku lidi se skvělým skillsetem a věřím, že by ty schopnosti šly efektivně využít a možná taky trošku redukovat nálož směrem na vedení programu. Něco podobného jako se dělo při přípravě hackatonu po 1. semestru.

Zároveň už se po tom roce trošku víc známe. Víme, co od koho čekat, kde má kdo silné či slabé stránky. Přijde mi škoda toho víc nevyužít (samozřejmě v případě oboustranného zájmu). Hlavní motivací pro mě je abychom, když už se potkáme osobně, si ze setkání odnesli maximum a bylo to víc na klid.

### Remote-friendly > remote-first závěrečné setkání
Tohle bude možná ještě o něco kontroverznější než předchozí bod. Ale v rámci všech omezení, která jsou na závěrečná setkání kladena, mi nepřijde efektivní se snažit být remote-first, ale spíš bych mířil k remote-friendly. Rozdíly např. [zde](https://circleci.com/blog/what-it-means-to-be-remote-first-vs-remote-friendly/).

Když se potom totiž v tom minimu času, které na sebe máme, snažíme, aby vše bylo remote-first tak ve výsledku končíme tak, že neděláme ani jedno pořádně. A ve výsledku si pouštíme videa společně zrychleně a tím tak degradujeme něcí práci. Chtěl bych, abychom byli míň jako [Jan Řežáb](https://forbes.cz/jan-rezab-proc-se-koukam-na-filmy-a-serialy-zrychlene/). Spíš bych se snažil jít víc po kvalitě než po touze stihnout všechno a zároveň potom nevyhnutelně trošku _scrappy_.

Já rozumím tomu, že pro někoho může být složité nebo neprioritní se účastnit osobně. Zároveň je těch osobních setkání jako šafránu a hybridní model je prostě strašně náročnej na logistiku, plánování apod. A to celému zrychlenému dojmu ze společných setkání prostě nepřidá. Zároveň taky asi záleží na tom jak je celé setkání koncipováno a jaký je jeho záměr.

### Jak bychom do semestru mohli dostat více prostoru pro iterace?
Konečně nějaká [JBM](https://libdesign.kisk.cz/metody/jak-bychom-mohli){target="_blank"} (není JBM jako [JBM](http://jbmbrewlab.cz/){target="_blank"}) otázka.

Tady je to asi dost možná taky o tom si to vykolíkovat v rámci projektových týmů. Ale je vlastně strašně náročné v průběhu semestru do dílčí práce dostat nějakou iterativnost. Trošičku jsme o to zavadili v předmětu k datům. Nakonec jsme poměrně ad-hoc a rapidně iterovali v rámci kvalitativního výzkumu. A není to jednoduchý problém k řešení. Ale určitě důležité téma k promýšlení a precizování. Věřím, že právě postupnou iterací, se nám podaří maximualizovat to, co si ze studia můžeme odnést.

## [Klíčenka by nebyla?](https://www.facebook.com/tadymateklicenku/?locale=cs_CZ){target="_blank"}
Abych zakončil tady ten můj [sendvič](https://pracovna.aktualne.cz/sest-pravidel-spravneho-feedbacku-aneb-jak-vycitat-chyby-efe/r~4a506326887111eaa7deac1f6b220ee8/){target="_blank"} přívětivě tak je dobrý zopakovat, že jsem strašně vděčnej za to, co mi to stidium dává. Ať už lidi, s kterýma se mi dobře pracuje, tak skvělej rozhled a možnost se posouvat tam, kam bych rád. A celý to píšu vlastně proto, že mi na tom záleží a není mi to jedno. Není můj cíl jen bohapustě [obracet stoly](https://official-tropes.fandom.com/wiki/Flipping_the_Table){target="_blank"} a dštít síru na to jak je všechno na prd.

❤️ Hezký léto všem ❤️