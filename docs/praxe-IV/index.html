<!DOCTYPE html>
<html>
    <head>
        <meta charset="utf-8"/>
        <meta http-equiv="X-UA-Compatible" content="IE=edge"/>
        <title>Od výzkumu k workshopu s ministerským tajemnictvem</title>
        <meta name="description" content=""/>
        <meta name="viewport" content="width=device-width, initial-scale=1"/>
        <link rel="stylesheet" href="/css/dis.css"/>
        <link rel="shortcut icon" type="image/x-icon" href="/icon.png"/>
    </head>

    <!-- Google tag (gtag.js) -->
<script
    async
    src="https://www.googletagmanager.com/gtag/js?id=G-6MSV4WTZ4N"
></script>
<script>
    window.dataLayer = window.dataLayer || [];
    function gtag() {
        dataLayer.push(arguments);
    }
    gtag('js', new Date());

    gtag('config', 'G-6MSV4WTZ4N');
</script>


    <body>
        <div id="wrapper">
            
                <a href="/dis-kisk" style="margin-top: 1rem; background-color: rgba(255, 255, 255, 0.8)" class="expandable">← DIS portfolio</a>
                <h1 id="od-vzkumu-k-workshopu-s-ministerskm-tajemnictvem">Od výzkumu k workshopu s ministerským tajemnictvem</h1>
                
            

            <style>
    #wrapper {
    align-items: baseline;   
    }

    .narrow img{
        max-width: 600px;
    }
</style>
<p>V jarním semestru 2024 jsme s týmem dokončovali <strong>výzkum inovativních týmů ve státní správě</strong> – projekt, který byl páteří mého 2. semestru na KISKu. Koncem 2024 jsme ho finalizovali a začátkem letošního roku <a href="https://www.inovacnitymystatnispravy.cz/" target="_blank">digitálně publikovali</a>. Bylo to hotový, uložený v šuplíku, a já jsem se těšil na to, že si konečně trochu oddechnu. Zároveň jsme s Drýmtýmem přemýšleli jak bychom na něj mohli nějak navázat když už jsme tomu věnovali tolik úsilí.</p>
<figure class=narrow>
    <img src=../dis-kisk/img/tajemnicky-workshop/sense-making.jpg alt=Spoiler alert: Uspořádali jsme naprosto výbornej workshop ❤️/>
    <figcaption>
        <em>Spoiler alert: Uspořádali jsme naprosto výbornej workshop ❤️</em>
    </figcaption>
</figure> 
<p>A pak se stala jedna z těch věcí, které prostě nenaplánujete. Někdo potkal někoho, náš výzkum se dostal do rukou <strong>nejvyššího tajemníka pro státní službu Jindřicha Fryče</strong>. Tj. člověka, který prakticky řídí celou českou státní správu. A místo aby si to jen přečetl a založil, dostali jsme pozvánku na osobní schůzku.</p>
<h1 id="vytvo-si-svou-pleitost">Vytvoř si svou příležitost!</h1>
<p>Následovala schůzka, během které jsme se bavili o tom, co jsme zjistili. Zároveň nám i panu nejvyššímu dávalo smysl na výzkum navázat a praktickou formou s ním seznámit lidi, se kterými pracuje. <strong>Navrhli jsme tedy možnost uspořádat workshop</strong> na základě obsahu našeho výzkumu.</p>
<iframe src="https://www.linkedin.com/embed/feed/update/urn:li:activity:7287950756219928578" 
        height="600" width="800" frameborder="0" allowfullscreen="" 
        title="Embedded post"></iframe>
<figcaption><em>LinkedIn příspěvek o naší schůzce s panem nejvyšším</em></figcaption>
<br>
<p>Pana nejvyššího nápad zaujal a rychle jsme se dohodli, že v květnu uspořádáme workshop pro <strong>tajemnictvo ministerstev a jejich vybrané +1</strong>. Což je vlastně v něčem naprosto ideální scénář protože i z našeho výzkumu vyplývá, že <strong>pro změny ve veřejné sféře je potřeby podpora shora</strong>. A my budeme mít skvělou příležitost mít jeden den pod jednou střechou zástupce vedení většiny českých ministerstev.</p>
<p>Ze schůzky vypadlo několik zásadních věcí:</p>
<ul>
<li>Workshop bude navazovat přímo na náš výzkum a jeho zjištění</li>
<li>Účastníci budou z různých ministerstev – od financí přes zdravotnictví až po vnitra</li>
<li>Cílem je vytvořit prostor pro <strong>mezirerzortní sdílení</strong> dobré praxe</li>
<li>Formát: 3 hodiny, důraz na praktické výstupy, které si lidé odnesou</li>
</ul>
<h1 id="nejnronj-pprava-v-mm-ivot">Nejnáročnější příprava v mém životě</h1>
<p>A pak začala příprava. A tady musím říct – <strong>tohle byla ta nejvíce detailní profesní věc, kterou jsem kdy připravoval</strong>. Každá minuta byla naplánovaná, každá otázka promyšlená a prošla několikerými iteracemi, každý přechod mezi aktivitami nacvičený. Všechno v duchu 5P – proper planning prevents poor performance.</p>
<p>Spolupráce s týmem pana nejvyššího byla dle naší dobré designerské praxe <strong>iterativní</strong> – několik kol zpětné vazby, ladění obsahu aktivit, precizování každého detailu. Iniciativu jsme drželi převážně na naší straně a tým pana nejvyššího jsme naším procesem provázeli. Uvědomil jsem si, jak jiná je práce s vládními stakeholdery oproti komerční sféře nebo NGOs.</p>
<p>Jedním z hezkých artefaktů, které při přípravě akce vznikly, byla <strong>tištěná brožurka</strong> se scénářem a podklady pro všechny účastníky – něco, co by si mohli odnést domů a případně použít ve svých týmech.</p>
<p>Rozhodli jsme se pro <strong>World Café formát</strong> se třemi tématy vycházejícími z našeho výzkumu:</p>
<ol>
<li><strong>Nábor a udržení talentů</strong> – jak přilákat kvalitní lidi do státní správy</li>
<li><strong>Síťování a vztahy</strong> – budování spolupráce uvnitř i mezi organizacemi</li>
<li><strong>Učící se organizace</strong> – jak podporovat rozvoj a sdílení know-how</li>
</ol>
<p>Druhá polovina workshopu se zaměřila na <strong>&quot;malé kroky&quot;</strong> – aby si každý účastník odnesl konkrétní akci, kterou může začít realizovat už zítra.</p>
<h1 id="den-d">Den D</h1>
<p>5.5.2025 (dobře se to datum pamatuje) byl náš den D. Hotel Spiritka, místnost bývalé konírny, sál plný státních tajemníků a tajemnic, <strong>pan nejvyšší aktivně participuje celé tři hodiny</strong>, atmosféra přátelská ale soustředěná.</p>
<figure class=narrow>
    <img src=../dis-kisk/img/tajemnicky-workshop/plna-konirna.jpg alt=Plný sál v prostorách bývalé konírny na hotelu Spiritka/>
    <figcaption>
        <em>Plný sál v prostorách bývalé konírny na hotelu Spiritka</em>
    </figcaption>
</figure> 
<p>Co mě nejvíce překvapilo? <strong>Jak přirozeně spolu lidé z různých ministerstev začali aktivně spolupracovat.</strong> Vyměňovali si kontakty, objevovali společné výzvy, inspirovali se navzájem. Někdo sdílel úspěšný nábor přes netradiční kanály, jiný popisoval fungující mentoring program.</p>
<p>Ve druhé části, když si každý vybíral svůj &quot;malý krok&quot;, jsem sledoval, jak se rodí konkrétní nápady: společná databáze kontaktů napříč ministerstvy, pravidelné neformální snídaně inovátorů, pilotní program výměnných stáží mezi rezorty. Nebo třeba &quot;hodina týdně na vzdělávání&quot; pro každého člena týmu, lepší checklisty pro manažery při onboardingu nováčků, či společné meziresortní akce jako &quot;den zdraví&quot; nebo &quot;úředníci úředníkům&quot;.</p>
<figure class=narrow>
    <img src=../dis-kisk/img/tajemnicky-workshop/mala-vec.jpg alt=Práce na návrhu malých krůčků pro inovaci na jednotlivých ministerstvech/>
    <figcaption>
        <em>Práce na návrhu malých krůčků pro inovaci na jednotlivých ministerstvech</em>
    </figcaption>
</figure> 
<h1 id="co-jsem-si-odnesl">Co jsem si odnesl</h1>
<p>Největší zjištění pro mě? <strong>Mezirerzortní spolupráce je nejen možná, ale když se jí věnuje dostatečná příprava a kvalitní facilitace, může přinést velice zajímavé nápady a atmosféru, kterou ocení i poměrně významní lidi.</strong> Design skutečně může sloužit jako silný nástroj pro spojování lidí napříč rezorty.</p>
<figure class=narrow>
    <img src=../dis-kisk/img/tajemnicky-workshop/baru-mastery.jpg alt=Baru a její post-it mastery při průběžném zpracovávání výsledků/>
    <figcaption>
        <em>Baru a její post-it mastery při průběžném zpracovávání výsledků</em>
    </figcaption>
</figure> 
<p>Z moderátorské perspektivy to pro nás bylo <strong>důležité, aby všechno klapalo podle připraveného plánu</strong>. Moje role byla zajistit, že všechno funguje na čas, že účastnictvo chápe co se bude dít, že jsou spokojení a že všechno šlape jak má. Nejen kvůli váze účastníků, ale hlavně kvůli komplexitě orchestrace celého procesu.</p>
<p>Co se osvědčilo:</p>
<ul>
<li><strong>Perfektní příprava</strong> – každý detail byl důležitý</li>
<li><strong>Flexibilita v rámci struktury</strong> – scénář držet, ale umět reagovat na dynamiku skupiny</li>
<li><strong>Aktivní účast &quot;shora&quot;</strong> – účast pana nejvyššího pomohla zvýšit vážnost akce a dobře nastavila tón pro účastnictvo akce</li>
</ul>
<p>Navíc jsem si potvrdil, že facilitace pro mě není jen o technikách a metodách, ale hodně o čtení skupiny, vytváření bezpečného prostoru a <strong>umění dát prostor každému hlasu</strong>. Byť jsem nebyl přímo ve facilitační roli, líbilo se mi, že jsem si během workshopu mohl také odnést to, jak k facilitaci přistupují kolegyně a kolegové, kteří měli jednotlivé stoly na starost.</p>
<h1 id="co-dl">Co dál?</h1>
<p>Tento workshop pro mě znamená především potvrzení toho, kam se chci facilitačně posouvat. Chci pracovat na projektech, které mají potenciál <strong>skutečně změnit to, jak organizace spolupracují</strong>. A příjemně mě, a věřím, že i celý náš tým, potěšilo jaké byly reakce účastnic a účastníků po akci a i zpětná vazba, kterou jsme dostali v navazujícím formuláři.</p>
<p>Rád výsledky práce, které dělám ve spolupráci s veřejným sektorem, šířím dál. Můžeme to brát jako jistou formu open-sourcingu. Pro ty, kteří by se chtěli podívat na to, jak takový workshop vypadal zevnitř, jsou zde pro inspiraci <strong>všechny podklady, které s workshopem nějak souvisí</strong>:</p>
<p>🎯 <a href="https://docs.google.com/document/d/1Hvg-xxvK_nFVv2hk2WkwJ8yyLVXgVxQaUdOrqzzEeDE/edit?usp=sharing" target="_blank">Koncept workshopu</a> – základní myšlenka a cíle<br>
⏱️ <a href="https://docs.google.com/document/d/1xrHnw5n2vXEZcZSt-rMNVJxx_7xMhJZC9c6QQfXl8zc/edit?usp=sharing" target="_blank">Minutový scénář</a> – detailní časový plán celého dne<br>
🗣️ <strong>Scénář pro jednotlivé stoly</strong> – <a href="https://docs.google.com/document/d/1NhC_WwT6X64LYquxxNORXKZ-bbIsPwIV-Y4U1pwn-0k/edit?usp=sharing" target="_blank">zde</a>, <a href="https://docs.google.com/document/d/1xKdlXI8tEMG_SQe2VEYm95kyivZKLGG3h-y059-4k80/edit?usp=sharing" target="_blank">zde</a> a <a href="https://docs.google.com/document/d/1NhC_WwT6X64LYquxxNORXKZ-bbIsPwIV-Y4U1pwn-0k/edit?usp=sharing" target="_blank">zde</a> – co přesně říkat u každého tématu<br>
📊 <a href="https://docs.google.com/document/d/1-TWI5ju9izoN9jLtTHwWItePwHXsvX8_wz6NaZiiYbw/edit?usp=sharing" target="_blank">Výsledky workshopu</a> – konkrétní nápady a návrhy účastníků</p>
<p>Možná vám to může být inspirací pro vlastní facilitaci v náročnějších prostředích.</p>
<p>Dlouhodobě tvrdím, že největší inovativnost přichází v interdisciplinárních týmech a prostředích. Tenhle workshop mi to poměrně zásadně potvrdil. A jsem rád, že i naše designerské techniky v prostředí, kde třeba nejsou tolik běžné, velice dobře zafungovaly.</p>
<p>A za to dík!🔥</p>
<figure class=narrow>
    <img src=../dis-kisk/img/tajemnicky-workshop/diky.jpeg alt=A díky všem, co jsou tady na tý fotce za to, že jsme v tom s námi byli./>
    <figcaption>
        <em>A díky všem, co jsou tady na tý fotce za to, že jsme v tom s námi byli.</em>
    </figcaption>
</figure> 
<p><em>Díky Franto, Johanko, Veru, Anežko, Baru a Petře!</em></p>

        </div>

        <script src="" async defer></script>
    </body>
</html>