<!DOCTYPE html>
<html>
    <head>
        <meta charset="utf-8"/>
        <meta http-equiv="X-UA-Compatible" content="IE=edge"/>
        <title>Reflexe studijních cílů 4. semestru</title>
        <meta name="description" content=""/>
        <meta name="viewport" content="width=device-width, initial-scale=1"/>
        <link rel="stylesheet" href="/css/dis.css"/>
        <link rel="shortcut icon" type="image/x-icon" href="/icon.png"/>
    </head>

    <!-- Google tag (gtag.js) -->
<script
    async
    src="https://www.googletagmanager.com/gtag/js?id=G-6MSV4WTZ4N"
></script>
<script>
    window.dataLayer = window.dataLayer || [];
    function gtag() {
        dataLayer.push(arguments);
    }
    gtag('js', new Date());

    gtag('config', 'G-6MSV4WTZ4N');
</script>


    <body>
        <div id="wrapper">
            
                <a href="/dis-kisk" style="margin-top: 1rem; background-color: rgba(255, 255, 255, 0.8)" class="expandable">← DIS portfolio</a>
                <h1 id="reflexe-studijnch-cl-4-semestru">Reflexe studijních cílů 4. semestru</h1>
                
            

            <p>Cíle cíle cíle! Ty prostě potřebujem. Ať víme kam jdem a <a href="https://www.youtube.com/watch?v=_2o2nXO5PIQ&amp;ab_channel=elaq23net" target="_blank">kam směřujem</a>. Jak mi je šlo plnit v <a href="/cile-I">1.</a>, v <a href="/cile-II">2.</a> a <a href="/cile-III">3.</a> semestru?</p>
<p>Na začátku semestru jsem si stanovil dva konkrétní vzdělávací cíle: <strong>prohloubit facilitační dovednosti</strong> a <strong>zlepšit schopnost &quot;prodávat design&quot;</strong>. Retrospektivně můžu říct, že se oba podařilo naplnit způsobem, který jsem na začátku nečekal.</p>
<h2 id="facilitan-dovednosti-v-akci">Facilitační dovednosti v akci</h2>
<p>Největším testem facilitačních schopností bylo <strong>vedení kurzu <a href="https://is.muni.cz/predmet/phil/jaro2025/ISKM48" target="_blank">Service design workshop</a></strong> pro studenty. Šlo o mou první zkušenost s kompletním vedením semestru – od koncepce po realizaci. Založil jsem celý kurz na praktických projektech místo frontální výuky. Studenti pracovali v týmech na reálných tématech a já byl spíš v roli kouče než učitele.</p>
<p>Osvědčil se <strong>P2P formát</strong> – peer-to-peer sdílení zkušeností, kde se týmy učily i od sebe navzájem. Z retrospektivní zpětné vazby od studentů vyplynulo, že oceňovali praktičnost kurzu a prostor pro experimentování. Několik z nich mi psalo, že si nástroje začali používat i v práci.</p>
<p>Druhým klíčovým projektem byl <a href="/praxe-IV">workshop pro tajemnictvo ministerstev</a> na základě našeho výzkumu inovativních týmů ve státní správě. Příprava byla nejdetailnější, kterou jsem kdy dělal. Každá minuta naplánovaná, každý přechod nacvičený. Největší zjištění? <strong>Mezirerzortní spolupráce je možná, když se přípravě setkání věnuje dostatek v kombinaci s kvalitní facilitací.</strong> Sledoval jsem, jak lidé z různých ministerstev začali aktivně spolupracovat a inspirovat se navzájem.</p>
<p>Z facilitační perspektivy to pro mě bylo potvrzení, že <strong>umím číst skupinu a vytvářet bezpečný prostor i v náročném prostředí</strong>. Facilitace není jen o technikách, ale hodně o empatii a schopnosti dát prostor každému hlasu.</p>
<h2 id="prodvn-designu">Prodávání designu</h2>
<p>Co se týče &quot;prodávání designu&quot;, úspěch vidím ve dvou rovinách. Na základě schůzky s nejvyšším státním tajemníkem se mi podařilo <strong>vytvořit prostor a podmínky pro organizaci workshop pro ministerské tajemníky</strong>. Podařilo se nám dostat náš výzkum až k nejvyššímu tajemníkovi pro státní službu a přesvědčit ho, že stojí za to udělat workshop pro vedení ministerstev. To vyžadovalo umět komunikovat hodnotu designerských metod v kontextu, kde nejsou běžné.</p>
<p>Zároveň se mi <strong>v první půlce roku podařilo získat několik zajímavých klientů</strong> pro mé freelance služby. Uvědomil jsem si, že &quot;prodávání designu&quot; není jen o prezentování výstupů, ale hlavně o <strong>umění vysvětlit hodnotu procesu</strong> a důvěru v to, že designerské myšlení může pomoct i v kontextech, kde se na první pohled nehodí.</p>
<h2 id="co-si-odnm">Co si odnáším</h2>
<p>Hlavní learning tohoto semestru? <strong>Oba cíle se vzájemně posilovaly.</strong> Lepší facilitační dovednosti mi pomohly lépe prezentovat hodnotu designu, a naopak – práce s náročnými stakeholdery mě donutila zlepšit facilitaci.</p>
<p>Zároveň jsem si potvrdil, že <strong>má cenu pracovat na projektech, které mají potenciál skutečně změnit to, jak organizace spolupracují</strong> – ať už jsou to studenti, kteří si odnášejí nové nástroje do praxe, nebo ministerští tajemníci, kteří začnou jinak komunikovat napříč rezorty.</p>

        </div>

        <script src="" async defer></script>
    </body>
</html>