<title>Sousedské dětské skupiny</title>

<link rel="stylesheet" href="/css/sds.css">
<link href="https://fonts.googleapis.com/css2?family=Inter:wght@500&display=swap" rel="stylesheet">

<div id="wrapper"><h2>Máte rádi malé děti? A chcete o ně pečovat?</h2>
<h1>Založte sousedskou dětskou skupinu!</h1>
<p>Sousedské dětské skupiny přináší nový druh dětské předškolní péče v domácím prostředí. Důraz je kladen na přirozené a známé prostředí v menším kolektivu dětí. O kolektivy s nejvýše 4 dětmi se starají proškolení a certifikovaní provozovatelé a provozovatelky. Služba garantuje péči o děti v minimální délce 6 hodin za den.</p>
<h3>Co získáte</h3>
<ul>
<li>Smysluplnou náplň Vašeho času</li>
<li>Odpovídající příspěvek od státu na péči o děti
<ul>
<li>Cca 6 tisíc příspěvek státu, až 4 tisíce příspěvek od rodiče dítěte</li>
</ul>
</li>
<li>Šance podpořit rozvoj lokální komunity</li>
<li>Nové kompetence a znalosti v oblasti péče o děti</li>
</ul>
<h3>Vstupní podmínky</h3>
<ol>
<li>Máte k dispozici prostor alespoň 3m<sup>2</sup> na jedno dítě</li>
<li>Průkazná bezúhonnost a spolehlivost</li>
<li>Vaše domácnost splňuje hygienické standardy pro péči o malé děti a stravování - běžná domácnost většinou podmínky splňuje až na přebalovací pult a vodovodní baterii s ochranou proti opaření</li>
<li>Dokážete podstoupit jednou ročně školení o délce 4 hodiny</li>
<li>Máte kompetence na profesní úrovni <em>Chůva pro děti do zahájení povinné školní docházky</em> nebo <em>Chůva pro děti v dětské skupině</em>
<ul>
<li>Případně zvládnete absolvovat cca 2 měsíční kurz zakončený zkouškou</li>
</ul>
</li>
<li>Umíte alespoň základní práci s počítačem pro vyplnění docházky dětí</li>
</ol>
<h3>Založení krok za krokem</h3>
<ol>
<li>Pokuste se si ověřit zájem o provoz skupiny ve Vašem okolí</li>
<li>Shromážděte potřebné podklady pro založení skupiny:
<ul>
<li>Zkouška profesní úrovně</li>
<li>Pojištění odpovědnosti za újmu</li>
<li>Vlastnické nebo jiné právo k prostorám</li>
<li>Průkaz o trestní bezúhonnosti</li>
<li>Stanovisko KHS na splnění požadavků na stravování, prostory a provoz</li>
</ul>
</li>
<li>Zaregistrujte se v registru poskytovatelů</li>
<li>Uzavřete smlouvy o poskytování služby s rodiči</li>
<li>Přivítejte první děti 🙂</li>
</ol>
<h3>Poznámky</h3>
<ul>
<li>V průběhu péče mohou být v domácnosti přítomny i jiné, předem nahlášené, osoby (např. partner během práce z domova apod.)</li>
<li>Stravu zajišťuje rodič po vzájemné dohodě s provozovateli služby</li>
<li>Služba je poskytována pouze očkovaným dětem</li>
<li>Službu mohou provozovat pouze nepodnikající osoby</li>
<li>Smlouvy s rodiči je třeba uchovat po dobu 10 let pro potřeby kontroly</li>
<li>Přečtěte si doporučení pro <a href="https://www.mpsv.cz/documents/20142/225508/Doporu%C4%8Den%C3%AD+pro+rodi%C4%8De+k+uzav%C3%ADr%C3%A1n%C3%AD+smluv+v+d%C4%9Btsk%C3%A9+skupin%C4%9B_16.3.pdf">rodiče</a> a <a href="https://www.mpsv.cz/documents/20142/225508/Doporuceni_uzavirani_smlyuv_v_DS.pdf">poskytovatele</a> při uzavírání smluv o péči</li>
<li>Další provozní informace nabídnou <a href="https://www.mpsv.cz/web/cz/odpovedi-a-nejcastejsi-dotazy">nejčastější dotazy</a>, případně <a href="https://www.mpsv.cz/web/cz/metodicke-materialy">metodické materiály</a></li>
</ul>

    <div>