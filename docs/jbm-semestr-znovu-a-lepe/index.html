<!DOCTYPE html>
<html>
    <head>
        <meta charset="utf-8"/>
        <meta http-equiv="X-UA-Compatible" content="IE=edge"/>
        <title>Jak uvolnit pnutí v průběhu semestru?</title>
        <meta name="description" content=""/>
        <meta name="viewport" content="width=device-width, initial-scale=1"/>
        <link rel="stylesheet" href="/css/dis.css"/>
        <link rel="shortcut icon" type="image/x-icon" href="/icon.png"/>
    </head>

    <!-- Google tag (gtag.js) -->
<script
    async
    src="https://www.googletagmanager.com/gtag/js?id=G-6MSV4WTZ4N"
></script>
<script>
    window.dataLayer = window.dataLayer || [];
    function gtag() {
        dataLayer.push(arguments);
    }
    gtag('js', new Date());

    gtag('config', 'G-6MSV4WTZ4N');
</script>


    <body>
        <div id="wrapper">
            
                <a href="/dis-kisk" style="margin-top: 1rem; background-color: rgba(255, 255, 255, 0.8)" class="expandable">← DIS portfolio</a>
                <h1>Jak uvolnit pnutí v průběhu semestru?</h1>
                
            

            <h2>KISK je super!</h2>
<p>Jo, za tím si stojím. KISK je super. Ale občas se objeví nějaký <em>ale</em>, kterých bylo tento semestr trošku víc, než by pro mě bylo komfortní. Jeden z hlavních důvodů, proč jsem se na KISK minulý rok vrátil bylo očekávání, že díky němu opět poznám super lidi. A to očekávání se mi potvrdilo a jsem za to hodně vděčnej. Jsem ale trošku smutnej z toho, že se když se potkáme, tak mám pocit, že je všechno vlastně strašně na rychlo, pod tlakem a tak nějak podivně neutěšený.</p>
<h2>Chaos není design</h2>
<p>Jsem velkej fanda iterací a možná až otravně pořád všude mlátím <a href="https://agilemanifesto.org/" target="_blank">agilním manifestem</a>. A přijde mi super, pokud se věci mění v průběhu a na základě rozumných důvodů.</p>
<p>Průběh 2. semestru mi ale přišel poměrně chaotický. Zejména co se týče očekávání od závěrečného setkání. A nemyslím si, že je nutné se hrabat v podrobnostech a ukazovat prsty tím nebo oním směrem.</p>
<p>Když budu trošku konkrétnější tak pro mě je jedna z největších přidaných hodnot toho, že jsem na KISKU zpátky, lidský potenciál, který kolem sebe ten program nabaluje.</p>
<p>Páteřním předmětem 2. semestru byl <a href="https://is.muni.cz/predmet/1421/DESB23?lang=cs&amp;obdobi=9124" target="_blank">kvalitativní výzkum</a> s Josefem. Na základě lehké sondáže napříč studentstvem na téma kolik kdo čemu věnoval kapacity mě napadá otázka – proč jsme si to na závěr na tý konferenci neřekli k čemu jsme došli právě tady v tomto páteřním předmětu?</p>
<h2>Praxe II versus kvali výzkum</h2>
<p>Já vlastně vím strašně málo o tom, co kdo dělal v rámci tohoto klíčového předmětu. A vlastně mi to přijde jako strašná škoda. Proč jsme si v rámci konference říkali o tom, co jsme řešili v rámci Praxe II, u níž jsem cca od půlky semestru zavnímal, že je pro spoustu lidí &quot;něco navíc&quot; co je potřeba pro kredity splnit? Ten předmět je určitě dobrej nástroj pro to jít blízko hranice svých kapacit. Ale to klíčový se, dle mého názoru, v průběhu semestru dělo úplně někde jinde.</p>
<p>A jelikož jsme vzhledem k časové dotaci konference a její struktuře byli rozdělení do tří paralelních tracků tak si vlastně odnáším dost málo. Odnáším si útržky nadstavby nad projekt, jehož průběh a výsledky. A těžko se mi z těch útržků skládá dohromady něco, co bych si mohl uceleně odnést.</p>
<p>Bez hlubšího kontextu je pro mě náročný z takového formátu něco hmatetelného odnést. A věřím, že dost podobně to bylo i pro ty, kteří museli sledovat přednášku mou, která byla vlastně taky trošku vytržená z kontextu a zaměřená víc na output než outcome. Je to vážně to, co od takového setkání očekáváme?</p>
<h2>Jak z toho ven?</h2>
<p>Nechci být přehnaně přechytralej a kdovíco. Rozumím tomu, že všichni dělají, co můžou. Ale nemůžu se ubránit dojmu, že je šance na to udělat závěrečné setkání příště zase o kus lépe. Níže sepisuju pár konkrétních bodů, které mě k tématu napadají a třeba můžou posloužit jako podnět pro další diskuzi.</p>
<h3>Vejce nebo slepice?</h3>
<p>Napětí během semestru bylo dost cítit ve vzduchu. Za mě je vlastně klíčová otázka – <strong>ozývá se studentstvo málo s tím, co je štve anebo dělá KISK pro to, aby potenciální strasti slyšely ty správně uši</strong>?</p>
<p>Na to odpověď nemám a nejspíš bude ležet někde mezi těmato dvěma póly pomysleného spektra. Výsledkem ale je nespokojenost na obou stranách, která se ve výsledku může manifestovat až trochu vyostřenou komunikací. A tomu se, doufám, chceme pokud možno vyhnout.</p>
<h3>Víc zapojit studentstvo v průběhu semestru</h3>
<p>Možná trošku kontroverzní bod, ale i tak si jej neodpustím. Tím, že jsem díky <a href="https://is.muni.cz/predmet/1421/DESB43?lang=cs&amp;obdobi=9124" target="_blank">tutorování předmětu</a> měl šanci být na nějakých interních poradách tak mi přišlo, že by mohlo dost pomoct kdyby, na nich taky občas byl nějaký zástupce či zástupkyně z každého ročníku v případě potřeby vedení programu. Klidně to může být nějaká rotační role nebo já nevím co. Ale přece se snažíme dělat nějaký participativní design, tak proč tady neudělat tu participaci zase o krok důkladnější?</p>
<p>Podobně by mi dávalo smysl, aby se přípravy závěrečného setkání víc aktivně účastnilo studentstvo. Jak už jsem zmiňoval výš – máme v ročníku lidi se skvělým skillsetem a věřím, že by ty schopnosti šly efektivně využít a možná taky trošku redukovat nálož směrem na vedení programu. Něco podobného jako se dělo při přípravě hackatonu po 1. semestru.</p>
<p>Zároveň už se po tom roce trošku víc známe. Víme, co od koho čekat, kde má kdo silné či slabé stránky. Přijde mi škoda toho víc nevyužít (samozřejmě v případě oboustranného zájmu). Hlavní motivací pro mě je abychom, když už se potkáme osobně, si ze setkání odnesli maximum a bylo to víc na klid.</p>
<h3>Remote-friendly &gt; remote-first závěrečné setkání</h3>
<p>Tohle bude možná ještě o něco kontroverznější než předchozí bod. Ale v rámci všech omezení, která jsou na závěrečná setkání kladena, mi nepřijde efektivní se snažit být remote-first, ale spíš bych mířil k remote-friendly. Rozdíly např. <a href="https://circleci.com/blog/what-it-means-to-be-remote-first-vs-remote-friendly/">zde</a>.</p>
<p>Když se potom totiž v tom minimu času, které na sebe máme, snažíme, aby vše bylo remote-first tak ve výsledku končíme tak, že neděláme ani jedno pořádně. A ve výsledku si pouštíme videa společně zrychleně a tím tak degradujeme něcí práci. Chtěl bych, abychom byli míň jako <a href="https://forbes.cz/jan-rezab-proc-se-koukam-na-filmy-a-serialy-zrychlene/">Jan Řežáb</a>. Spíš bych se snažil jít víc po kvalitě než po touze stihnout všechno a zároveň potom nevyhnutelně trošku <em>scrappy</em>.</p>
<p>Já rozumím tomu, že pro někoho může být složité nebo neprioritní se účastnit osobně. Zároveň je těch osobních setkání jako šafránu a hybridní model je prostě strašně náročnej na logistiku, plánování apod. A to celému zrychlenému dojmu ze společných setkání prostě nepřidá. Zároveň taky asi záleží na tom jak je celé setkání koncipováno a jaký je jeho záměr.</p>
<h3>Jak bychom do semestru mohli dostat více prostoru pro iterace?</h3>
<p>Konečně nějaká <a href="https://libdesign.kisk.cz/metody/jak-bychom-mohli" target="_blank">JBM</a> (není JBM jako <a href="http://jbmbrewlab.cz/" target="_blank">JBM</a>) otázka.</p>
<p>Tady je to asi dost možná taky o tom si to vykolíkovat v rámci projektových týmů. Ale je vlastně strašně náročné v průběhu semestru do dílčí práce dostat nějakou iterativnost. Trošičku jsme o to zavadili v předmětu k datům. Nakonec jsme poměrně ad-hoc a rapidně iterovali v rámci kvalitativního výzkumu. A není to jednoduchý problém k řešení. Ale určitě důležité téma k promýšlení a precizování. Věřím, že právě postupnou iterací, se nám podaří maximualizovat to, co si ze studia můžeme odnést.</p>
<h2><a href="https://www.facebook.com/tadymateklicenku/?locale=cs_CZ" target="_blank">Klíčenka by nebyla?</a></h2>
<p>Abych zakončil tady ten můj <a href="https://pracovna.aktualne.cz/sest-pravidel-spravneho-feedbacku-aneb-jak-vycitat-chyby-efe/r~4a506326887111eaa7deac1f6b220ee8/" target="_blank">sendvič</a> přívětivě tak je dobrý zopakovat, že jsem strašně vděčnej za to, co mi to stidium dává. Ať už lidi, s kterýma se mi dobře pracuje, tak skvělej rozhled a možnost se posouvat tam, kam bych rád. A celý to píšu vlastně proto, že mi na tom záleží a není mi to jedno. Není můj cíl jen bohapustě <a href="https://official-tropes.fandom.com/wiki/Flipping_the_Table" target="_blank">obracet stoly</a> a dštít síru na to jak je všechno na prd.</p>
<p>❤️ Hezký léto všem ❤️</p>

        </div>

        <script src="" async defer></script>
    </body>
</html>