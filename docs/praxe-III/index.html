<!DOCTYPE html>
<html>
    <head>
        <meta charset="utf-8"/>
        <meta http-equiv="X-UA-Compatible" content="IE=edge"/>
        <title>Praxe III</title>
        <meta name="description" content=""/>
        <meta name="viewport" content="width=device-width, initial-scale=1"/>
        <link rel="stylesheet" href="/css/dis.css"/>
        <link rel="shortcut icon" type="image/x-icon" href="/icon.png"/>
    </head>

    <!-- Google tag (gtag.js) -->
<script
    async
    src="https://www.googletagmanager.com/gtag/js?id=G-6MSV4WTZ4N"
></script>
<script>
    window.dataLayer = window.dataLayer || [];
    function gtag() {
        dataLayer.push(arguments);
    }
    gtag('js', new Date());

    gtag('config', 'G-6MSV4WTZ4N');
</script>


    <body>
        <div id="wrapper">
            
                <a href="/dis-kisk" style="margin-top: 1rem; background-color: rgba(255, 255, 255, 0.8)" class="expandable">← DIS portfolio</a>
                <h1>Praxe III</h1>
                
            

            <p>V rámci Praxe III jsem se tento semestr zaměřil zejména na organizaci ideačních workshopů, zčásti otevřených i veřejnosti.</p>
<p>Vypíchl bych zejména dva konkrétní workshopy v rámci projektu <a href="https://jinag.eu/cs/access4all-cast-design-sluzby" target="_blank">Access 4 all</a>:</p>
<ul>
<li>interní ideační workshop pro kolegy v agentuře</li>
<li>workshop v rámci akce <a href="https://www.dny.ai/" target="_blank">Dny AI</a> na téma využívání LLM v sociálně-zdravotním pomezí s názvem <a href="https://www.dny.ai/event-2024/ai-jako-vas-pruvodce-socialne-zdravotnim-labyrintem" target="_blank">AI jako váš průvodce sociálně-zdravotním labyrintem</a>.</li>
<li>ideační workshop reflektující dosavadní studium v rámci DIS KISK (tomu se dál nevěnuju, ale byl skvělej a <strong>moc díky Baru a Veru za spoluorganizaci protože to bylo neskutečně super s nima tohle dělat</strong>)</li>
</ul>
<h2>Výzva, které jsem při organizaci čelil</h2>
<p>Nakolik pro mě téma ideačních workshopů nebylo úplně nové – formáty, které jsem teď z různých důvodů volil pro mě nové byly. Jednou z největších výzev, kterým jsem během jejich organizace čelil bylo:</p>
<p><em>Jak co nejefektivněji předat zjištění z výzkumu skupině lidí, kteří o výstupech výzkumu nemají pojetí?</em></p>
<p>Je nutné přiznat, že zejména u workshopu v rámci Dnů AI byly některé z účastnic odbornice na problematiku, takže částečné povědomí o tématach na workshop přirozeně přinesly.</p>
<h2>Jak jsem se s tím popral?</h2>
<p>Trošku jsem se nechal inspirovat formátem <a href="https://www.sixpagermemo.com/blog/amazon-six-pager-template" target="_blank">6 pager memo</a>, který původně vznikl v Amazonu. Nakolik nejsem fanda Amazonu, formát mi přijde zajímavý. A není to ani tolik o tom, že se jedná o 6 stránek textu.</p>
<p>Co je mnohem důležitější je jak se s tím textem pracuje pak dál. Schůzka začíná tak, že se každý účastník a účastnice do textu začtou a kvalitně jeji zpracují. Až potom se otevírá případná diskuze nad tématy, které se týkají obsahu.</p>
<p>Na oba tyto workshopy jsem tedy připravil zestručněné závěry z výzkumu v podobě cca 6 stránkových podkladů pro všechny účastníky a účastnice. Shrnutí výstupů z výzkumu vypadalo <a href="/dis-kisk/prilohy/vhledy-jinag-workshop.pdf" target="_blank">takto</a>. Zároveň během jejich čtení dostali účastnice a účastníci workshopu zadáno si do textu poznamenávat a nakonec na post-ity popsat:</p>
<ul>
<li>3 věci, které je potěšily</li>
<li>3 věci, které je naštvaly</li>
</ul>
<h2>Jak to fungovalo?</h2>
<p>Přijde mi, že velice dobře. Reálně jsem možná podhodnotil časovou dotaci, kterou jsem aktivitě během workshopu dedikoval. Zároveň co se osvědčilo bylo po procházení toho materiálu dát hned pauzu na kávu protože tohle bylo hodně náročné na pozornost. A zároveň bylo skvělé pozorovat plnou místnost lidí, kteří si každý po svém prochází kvalitní data.</p>
<p>Zpětně bych ještě zvážil dopředu zjistit jestli nemá někdo nějaké omezení jako dislexie apod. Vnímal jsem, že pro některé lidi bylo náročné to &quot;učíst&quot;. Takhle je možné někoho z následné ideace nezáměrně exkludovat a to je škoda.</p>

        </div>

        <script src="" async defer></script>
    </body>
</html>